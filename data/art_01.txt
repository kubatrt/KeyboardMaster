Pierwszym z czterech podstawowych aspektów ducha DM jest to, że wymaga on
współpracy. Nie jest to coś, co ekspert robi biernemu odbiorcy, nauczyciel
czy mistrz uczniowi. W rzeczywistości wcale nie robi się tego komuś lub "na"
kimś. DM przeprowadza się "dla" osoby i "z" nią. Jest to aktywna współpraca
ekspertów. Ludzie są niekwestionowanymi ekspertami, jeśli chodzi o nich samych.
Nikt nie przebywał z nimi dłużej ani nie zna ich lepiej niż oni siebie.
